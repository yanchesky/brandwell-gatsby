---
slug: "soap_and_glory"
order: 7
producer: "Soap and Glory"
product: "Soap and Glory"
heading: "Opakowanie powinno być jak park rozrywki. Zakupy powinny sprawiać przyjemność."
categories:
    - "brand.logo"
    - "packaging"
    - "promo.materials"

thumbnail: "images/Soap-and-Glory-Thumb.jpg"
occurrence:
    - "full-image"
    - "text"
    - "image"
    - "text"
    - "image"
    - "image"
    - "image"
    - "text"
    - "image"
    - "text"
---
Bywa, że w portfolio marki roi się od produktów, które wyglądają jakby nie miały z marką wiele wspólnego. Część operuje jakimś systemem graficznym, a część się mu wymyka. Powstaje misz-masz, którego jedynym spoiwem jest logo. W takich sytuacjach zwykle uspójniamy look marki. A co jeśli podejście jest inne? Soap & Glory to marka kosmetyczna, w której opakowanie każdego jej produktu jest inne niż reszta. Każde jest projektowane indywidualnie. Nawet logo nie ma swojego stałego miejsca. A jednak jest spoiwo. Stylistyka lat 60-tych, konsekwentne używanie określonej palety kolorów i fontów, oraz charakterystyczna pinup’owa stylistyka zdjęć, tworzą spójny system. Każde opakowanie jest inne ale widać, że tworzą rodzinę.

Właścicielka marki wyznaczyła jasno o co jej chodzi w idei marki - „opakowania nie muszą jedynie informować. Mogą cieszyć, mogą być placem zabaw”. Kogo innego byłoby stać na to, żeby swój produkt nazwać „The Glow Job”. Kto odważyłaby się nazwać kolejny „Sexy Mother Pucker”? Chyba tylko Brytyjczyków stać na taki humor. Soap & Glory to przykład, że odwaga w biznesie popłaca. Produkty S&G nieustannie lądują w „top 10 selling products” sieci Boot’s. Rynek amerykański także entuzjastycznie przyjął markę choć... The Glow Job, musiał tam zmienić swoją nazwę na The Glow Getter.
  