---
slug: "młyn-grodziec"
producer: "Młyn Grodziec"
product: "Mąka Grodziecka"
categories:
    - "product.strategy"
    - "brand.creation"
    - "identification"
    - "logo"
    - "brand.design"
     
thumbnail: "images/thumbnail.jpg"
---
Są takie prace, które budzą w nas jakiś szczególny sentyment. Praca dla młynu Grodziec do takich należy. Było to ciekawe kreatywne wyzwanie. Jak stworzyć logo, by było zrozumiałe, na temat, trochę nowoczesne a trochę celowo konserwatywne? Jak stworzyć system graficzny, który będzie charakterystyczny, silny, kolorowy i wykorzystywał przy tym tylko dwie farby? Jak w końcu stworzyć kolorowe opakowanie, by koszt torebki wraz z nadrukiem mieścił się w kilku groszach? 
Postawiliśmy na czytelność i bliskość. Logo młyna jest trochę oldskulowe. Celowo. Chcieliśmy, by kojarzyło się z czymś znanym i zrozumiałym. 

Opakowania, za to, są nowoczesne i odważne. Paradoksalnie – są bardziej kolorowe, niż standard rynkowy mimo, że zgodnie z założeniami, stosują ledwie dwie farby. Postawiliśmy również na bardzo czytelne opisywanie produktów. Co? Mąka. Jaka? Uniwersalna. Do czego się nadaje? Do pierogów, makaronu, klusków itd. Według takiego schematu opisane są wszystkie mąki Młynu Grodziec. Dla bardziej świadomych konsumentów wyraźnie oznaczyliśmy rodzaj przemiału. Trzymając się takiej architektury informacji pomagamy klientom. Tak opisanego produktu nie pomyli nawet facet wysłany do sklepu przez żonę, uzbrojony w kartkę z napisem „mąka na pierogi”.