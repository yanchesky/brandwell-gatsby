---
slug: "lovi"
producer: "Lovi"
product: "Lovi"
heading: "Myśleć, podważać, tworzyć lepsze, niż tylko wystarczająco dobre."
categories:
    - "brand.logo"
    - "packaging"

thumbnail: "images/1.jpg"
occurrence:
    - "full-image"
    - "text"
    - "image"
    - "image"
    - "text"
    - "image"
    - "text"
---
Lovi należy do lidera polskiego rynku parentingowego – Canpol
Babies. Do powołania do życia marki przyczynił się w zasadzie jeden
produkt - smoczek dynamiczny. Smoczek, który wymusza „pracę”
dziecka, czyli aktywne ssanie. Był na tyle innowacyjny, jakościowy i
kosztowny produkcyjnie, że zainicjował stworzenie marki premium,
Canpol bowiem działał w segmencie economy.

Kategoria jest przesycona misiami, balonikami i słonikami. Projekt
podważył tę konwencję. Wyszliśmy bowiem z założenia, że matka w
okresie opieki nad niemowlęciem jest przede wszystkim… zmęczona.
To, czego rzeczywiście potrzebuje, to pomoc. Postawiliśmy na czytelną
i pomocną architekturę informacji. Dzięki niej matka szybko i pewnie
wybiera odpowiedni produkt. Kategoria nakazywała również
zastosowanie w opakowaniu „okienka” by produkt był widoczny.
Zamiast tego my zaproponowaliśmy, by całe opakowanie było jednym
wielkim oknem. Produkt widać w całej okazałości i nie ma już potrzeby
otwierać opakowania, by zobaczyć jak wygląda.

Zaproponowaliśmy logo nowoczesne, tak jak marka, jednocześnie z
sercem, bo w końcu cała kategoria przesiąknięta jest czułością i
miłością.