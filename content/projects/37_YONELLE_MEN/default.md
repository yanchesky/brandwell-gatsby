---
slug: "yonelle_men"
order: 1
producer: "Yonelle"
product: "Yonelle Men"
heading: "Męska rzecz"
categories:
- "logo.design"
- "packaging"

thumbnail: "images/6.jpg"
occurrence:
- "text"
- "full-image"
- "full-image"
- "full-image"
- "text"
- "full-image"
- "full-image"
- "text"
- "full-image"
- "full-image"
- "text"
- "full-image"
- "full-image"

---
Po niespełna 10 latach budowania Yonelle – marki sukcesu w segmencie kosmetyków pielęgnacyjnych z półki marek luksusowych dla kobiet – swojej wersji doczekali się również mężczyźni. W Brandwell mieliśmy przyjemność projektowania marki Yonelle oraz jej opakowań. Teraz zostaliśmy poproszeni o stworzenie Yonelle Men.

Zamiast typowych dla kategorii prostopadłościennych kartoników, powstały zgrabne tuby, nawiązujące w swoim wizerunku do wysmakowanych trunków ze szkockich wzgórz. Tuba została wyprodukowana dla wszystkich wariantów produktowych i sama w sobie pozbawiona jest brandingu z wyjątkiem tłoczenia Y na wieczku i patternu na ściance. Po zdjęciu etykiety pozostaje elegancka tuba bez nachalnego brandingu.

Na tubę naklejone są etykiety identyfikujące poszczególne warianty produktowe. Gama kolorystyczna jest bardzo stonowana i w pierwszych dwóch produktach zdecydowanie odmienna. Kolejne będą zbudowane w tym samym systemie graficznym i zbliżonej tonacji. Efektownym akcentem jest stempel z miedzianego hot stampu z hasłem marki.

Stworzyliśmy Yonelle Men dla dojrzałych i świadomych mężczyzn. Zadbaliśmy o każdy detal tego projektu. Od formy, przez patterny, typografię, aż po zdobienia. Wszystko po to, by podkreślić wyjątkowe walory tych luksusowych produktów do pielęgnacji dla mężczyzn.