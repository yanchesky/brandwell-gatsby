---
slug: "aura"
order: 1.2
producer: "Aura"
product: "Aura"
heading: "Branding nie miał znaczenia"
categories:
  - "logo.design"
  - "packaging"
  - "brand.strategy"

thumbnail: "images/Aura-Thumb.jpg"
occurrence:
  - "text"
  - "full-image"
  - "text"
  - "full-image"
  - "full-image"
  - "full-image"
  - "text"
  - "full-image"
  - "full-image"
  - "full-image"
  - "full-image"
  - "text"
  - "full-image"
  - "full-image"
  - "full-image"
---

Czy można osiągnąć biznesowy sukces nie posiadając marki. Jak się okazuje – można! Zostaliśmy zaproszeni do stworzenia brandingowego porządku u producenta świec. Bispol, bo tak się ten producent nazywa, w naszym wyobrażeniu był niewielkim przedsiębiorcą, który zamierza zadbać o warstwę marketingową swojej działalności.

Pojechaliśmy na briefing i warsztaty strategiczne. Naszym oczom ukazała się, jedna z kilku, wielohektarowa fabryka świec. Skala przedsiębiorstwa była zdumiewająca, zwłaszcza że nazwa jak i jej identyfikacja na taki sukces nie wskazywała. Bispol przez ponad 20 lat swojej działalności zdominował rynek świec dla nekropolii i tam, w tym segmencie jest bardzo znany. Pozostałe produkty sygnował producenckim logiem Bispol pozostawiając je jakby były produktami private label.

Oczywiście portfolio produktów nie ograniczało się tylko do tych upamiętniających tych co odeszli. Wielką grupę stanowią tealighty, świece zapachowe, dyfuzory zapachowe, czy świece w każdym możliwym kolorze i formacie. Warsztaty strategiczne przyniosły nam nieocenioną wiedzę dotyczącą zarówno tej o produktach jak i różnych grupach konsumentów. Wynikiem pracy strategicznej został podział produktów na trzy grupy produktów: Bispol – dedykowany nekropoliom, zwłaszcza, że rozpoznawalność marki jest w tym segmencie bardzo wysoka. Dla segmentu mainstream economy powstała marka Aura, a dla zamożniejszych, ceniących najwyższą jakość i bardziej skromne wzornictwo powstała marka Valpe.

Dla Aury zaproponowaliśmy nową identyfikację, nowe logo i nazwy system graficzny opakowań. Musieliśmy się zmierzyć z wielką ilością grup produktowych i samych produktów. Te z kolei podzielone na masę rozmaitych zapachów, które trzeba było zilustrować. Mnóstwo pracy, która finalnie uporządkowała ofertę Bispolu. Czy tym razem branding miał znaczenie? Z pierwszych otrzymanych informacji od klienta wiemy, że jakość pracy z “marką” jest niewspółmiernie łatwiejsza niż bez niej. Portfolio nabrało też dodatkowej wizerunkowej jakości. Nie są to już jedynie świece zapachowe. Teraz to są świece Aura!
